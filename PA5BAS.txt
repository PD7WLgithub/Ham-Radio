Lezing en Excursie door PA3DZL

Deze week heb ik uitgebreid telefonisch contact gehad met Jac De Bruijn, PA3DZL.
Aanleiding was een gouden tip van Kees Smit, PA3GHQ uit Gorinchem. Kees heeft hierover vooraf telefonisch overleg gehad. Daarna heb ik de tip opgevolgd met een gesprek met Jac.

Jac woont sinds enige jaren in Almkerk. Hij is een verwoed EME zendamateur. Iets wat we bepaald niet dagelijks zien. Hij heeft EME en MS verbindingen gemaakt op 7 amateurbanden: 6m, 2m, 70 cm, 23 cm t/m 3 cm. (!!) Ook de SHF banden dus. 

Om iedereen te laten kennismaken met Moonbounce hebben we de volgende aanpak bedacht:

1
Een lezing vooraf in ons clubhuis bij APV. Misschien kunnen we ook omliggende VERON afdelingen betrekken voor een volle bak.

2
Een vervolgexcursie naar: 

Almkerk, het antennepark (schotel!) en de shack van Jac bekijken en beluisteren te Almkerk
En/Of
Een excursie naar de radiotelescoop van Dwingeloo, waar we ook real life verbindingen kunnen beluisteren
tijdens de live demo . 

Dit is echt een unieke kans, die we niet snel een tweede maal zullen krijgen.

Je kunt info mbt Jac bekijken op zijn QRZ pagina:

https://www.qrz.com/db/PA3DZL

Graag wil ik de evenementencommissie vragen om een datum voor de lezing, en de planning van de excursie daarna.
Natuurlijk horen daar de uitnodigingen etc. bij.

Een live QSO demo is overigens niet vanzelfsprekend; de maan moet op de juiste wijze boven de horizon staan, een zg Moon window laten zien. Bovendien hebben we skeds nodig. Daar gaan we natuurlijk samen over afstemmen.

Best 73, Bas PA5BAS